### Budowa aplikacji modularnej do udostępniania fotografii  w web 3.0
#### *Oskar Plichta*

* Podgląd pracy w [pdf](https://github.com/oplichta/magisterka/blob/master/magisterka.pdf)

#### Wprowadzenie

Fotografie są jednym z najczęstszych typów danych przesyłanych w Web 3.0. Gwałtowny rozrost sieci społecznościowych spowodował, że prawie każdy udostępnia zdjęcia aby podzielić się nimi z rodziną i przyjaciółmi. Portale takie jak Facebook, Flickr czy Twitter prześcigają się w tym aby wysyłanie zdjęć na ich serwer było jak najprostsze. Większość z nich pozwala na tzw. drag and dropang. drag and drop - przeciągnij i upuść fotografii oraz na wysyłanie ich do innych serwisów. Zakładając, że mamy zdjęcia z wakacji i chcemy je udostępnić na Facebooku oraz umieścić na naszym koncie Flickr w celu archiwizacji musimy zalogować się na Facebooka, następnie wysłać zdjęcia na serwer Facebooka, ewentualnie dopisać opis i kliknąć w przycisk do udostępniania, po czym całość powtórzyć na serwisie Flickr. Temat wysyłania zdjęć do kilku serwisów jednocześnie, tak aby nie jeszcze raz nie powtarzać tej samej czynności lecz na innym serwisie społecznościowym, pozostaje otwarty i dlatego postanowiłem go zgłębić.
Aplikacja, którą opisuje w tej pracy pozwala na jednoczesne wysyłanie zdjęć na kilka serwisów społecznościowych za pomocą kilku kliknięć. Wystarczy wybrać zdjęcia dzięki drag and drop, zalogować się na wybrane przez nas serwisy a następnie kliknąć wyślij. Wszystko przebiega szybko i sprawnie a my oszczędzamy nasz czas.  Aplikacja ta jest tzw. aplikacją modułową co znaczy, że składa się z  niezależnych od siebie części tj. serwerowej oraz wizualnej. Obie części komunikują się ze sobą za pomocą wiadomości JSON. Część serwerowa odpowiada za komunikację z bazą danych, komunikację z serwerami zewnętrznymi oraz autoryzację użytkowników i wysyłanie danych do front-endu czyli aplikacji wizualnej. Zostanie ona wykonana w języku Ruby i frameworku Ruby on Rails.   Aplikacja wizualna, która zostanie wykonana w języku JavaScript i frameworku EmberJS, ma za zadanie wyświetlanie danych w przystępnej formie dla użytkownika poprzez tzw. interfejs. Interfejs użytkownika   jest podstawowym sposobem komunikacji pomiędzy człowiekiem a maszyną dlatego tak ważne jest, aby był on intuicyjny i przyjazny dla użytkownika. Postaram się pokazać dlaczego UI w mojej aplikacji jest przyjazny oraz intuicyjny dla użytkownika i pozwala mu na wydajną pracę.Większość smartphonów posiada dobrej jakości aparaty, zarówno z przodu jak i z tyłu urządzenia, dlatego w każdej chwili możemy wysłać zdjęcia z dowolnego miejsca do rodziny i przyjaciół poprzez sieci społecznościowe, za pomocą natywnej aplikacji na dany system mobilny. Dzięki temu, że moja aplikacja jest modułowa, jej część serwerowa czyli API pozwala na połączenie z nią różnych części wizualnych tzw. front-end z systemów mobilnych takich jak np. iOS lub Android. Jest to możliwe dzięki aplikacji Cordova, która zamienia aplikację EmberJS w natywną aplikację na dany system mobilny przez co jest ona łatwiejsza w obsłudze i lepiej wykorzystuje mały wyświetlacz smartphona niż aplikacja przeglądarkowa. Wskażę również z jakimi problemami musi się uporać developer aplikacji webowych, aby jego aplikacja była intuicyjna i funkcjonalna. Opierając się na  doświadczeniach innych badaczy  między innymi Roberta Hoekmana jr oraz Jenifer Tidwell, którzy opisali swoje spostrzeżenia w ich książkach, postaram się napisać aplikacje PicDrop, która  będzie miała przyjazne UI i pozwoli na łatwe udostępnianie treści. Opiszę dlaczego wybrałem EmberJS, Materialize oraz Ruby on Rails do stworzenia tej aplikacji i dlaczego te technologie uważam za najlepszy wybór.

#### Bibliografia

<ul>
<li>Jenifer Tidwell – <a href="http://helion.pl/ksiazki/projektowanie-interfejsow-sprawdzone-wzorce-projektowe-jenifer-tidwell,projin.htm">„Projektowanie interfejsów. Sprawdzone wzorce projektowe”</a></li>
<li>Robert Hoekman jr – <a href="http://helion.pl/ksiazki/magia-interfejsu-praktyczne-metody-projektowania-aplikacji-internetowych-robert-hoekman-jr,magint.htm">„Magia interfejsu. Praktyczne metody projektowania aplikacji internetowych”</a></li>
<li>Rolf Hennicker – <a href="http://www.pst.informatik.uni-muenchen.de/~kochn/pUML2001-Hen-Koch.pdf">„Modeling the User Interface of Web Applications”</a></li>
</ul>
